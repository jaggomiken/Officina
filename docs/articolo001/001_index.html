<!DOCTYPE html>
<html>
<head>
  <!-- ===================================================================== -->
  <!-- (C) COPYRIGHT 2025 - 20XX by Michele Iacobellis                       -->
  <!-- Tutti i diritti riservati.                                            -->
  <!-- ===================================================================== -->
  <title>STEM CAPSULA - Articolo 001</title>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="icon" href="favicon.png" type="image/png">
  <link rel="apple-touch-icon" href="favicon.png">
  <link rel="stylesheet" href="../article.style.css">
</head>
<body>
  <div id="h00" class="header">
    <center><h1><a href="https://jaggomiken.github.io/STEM-Capsula/"><span style="font-family: 'Courier New'; font-size: 32pt; border: 3px solid; padding: 4pt;">&nbsp;STEM&nbsp;</span>&nbsp;CAPSULA</a></h1></center>
  </div>
  <hr>
  <div id="main-content" class="center-area" style="margin-bottom: 10px;">
    <h2>Il Significato del Simbolo '=' (uguale)</h2>
    <a href="001_index_medium.jpg"><img src="001_index.jpg" width="200px" style="float:left; margin-right:5px;"></a>
    <p align="justify" class="center-area">
      Questo il prompt <i>GPT-4o</i> per generare l'immagine (primo tentativo): <i>=== Disegna un uomo di 51 anni, con aspetto giovanile e serio, intento a studiare Jung e allo stesso tempo a spiegare il profondo significato del simbolo "=" in informatica e matematica, evidenziando le differenze di relatività temporale quando riferito all'informatica e universalità e atemporalità, quando riferito alla matematica, rivolto agli studenti di 17 anni come usare la matematica, le scienze, la tecnologia e l'ingegneria per migliorare la vita di tutti gli esseri umani. ===</i> Il prompt, per una mia distrazione, ha un refuso nella porzione terminale (dovuto a copia/incolla), per cui la costruzione della frase è errata.
    </p>
    <p id="article" class="article">
      <strong>ISTRUIRE UNA MACCHINA</strong>
      <br>
      L'attività di docente con ragazzi adolescenti è impegnativa e sfidante, tuttavia dà la possibilità di comprendere, con un certo livello di dettaglio ed una certa accuratezza, alcuni aspetti sfuggevoli dei processi mentali alla base della cognizione.
      <br><br>
      Una delle difficoltà che, sulla base della mia esperienza, ho notato tormentare i miei studenti, nelle fasi iniziali dell'apprendimento della disciplina informatica e del pensiero computazionale, è il ruolo del simbolo <strong>=</strong>. Infatti, benché i nostri adolescenti siano estremamente abili a manipolare simboli complessi, perché abituati a governare i dialoghi mediante messaggi brevi di testo o addirittura icone per rappresentare le emozioni, vengono a contatto con il simbolo <strong>=</strong> unicamente attraverso la matematica, e difficilmente ne comprendono subito il significato.
      <br><br>
      In generale, i linguaggi di rilevanza didattica (ma anche di rilevanza professionale) fanno ampio uso del simbolo <strong>=</strong>. In alcuni pseudo linguaggi esso è sostituito da una freccia diretta da destra verso sinistra (<strong><-</strong>), il cui scopo è quello di indicare una sorta di <i>movimento di trasferimento destra sinistra</i> di un dato. Dunque, affinché gli studenti possano quanto prima impossessarsi del simbolo, conviene già abituarli <strong>linguisticamente</strong>, ho notato, a tradurre nella propria mente frasi del tipo "a = 10" oppure "k = a + 1" in termini di operazioni di lettura e scrittura che coinvolgono dei contenitori, dei recipienti.
      <br><br>
      Sono consapevole del fatto che non aggiunga nulla di nuovo l'affermazione <i>"pensiamo la variabile come un contenitore"</i>. Penso sia, in genere, la tipica frase che tutti noi enunciamo nel momento in cui affrontiamo le nostre prime lezioni di informatica. Ed in effetti l'esercizio del pensiero analogico, l'utilizzo delle analogie, per spiegare un concetto, è sempre efficace.
      <br><br>
      Voglio invece portare l'attenzione attorno ad un metodo ben preciso: una sorta di <i>esercizio linguistico continuativo</i>, a cui sottoporre i nostri ragazzi e le nostre ragazze, affinché <i>possano collegare il simbolo =</i> ad una serie di <b>processi di pensiero</b> sostenuti da ben precise affermazioni nel dialogo interiore. Per far questo, durante ogni lezione devo impiegare un glossario stabile e coerente, un set di affermazioni preconfezionate, ed esigere con cortesia, nel confronto con gli studenti, che anch'essi impieghino lo stesso set di affermazioni, quando insieme osserviamo i formalismi del linguaggio di programmazione che stiamo impiegando. Diventa rilevante sostituire l'espressione "linguaggio di programmazione" con la più generale e attuale <i>"linguaggio della macchina"</i>.
      <br><br>
      Questa espressione può far storcere il naso, se consideriamo che i linguaggi di programmazione sono concepiti come <strong>mezzi espressivi</strong> a metà tra l'essere umano e la macchina (siano essi compilati o interpretati). Adeguati per il parser del compilatore o dell'interprete, sull'elaboratore. Accessibili perché l'essere umano ne acquisisca gli aspetti sintattici, semantici e pragmatici secondo una curva di apprendimento non troppo ripida. Tuttavia, "linguaggio della macchina" è funzionale al presente discorso se consideriamo macchina e umano impegnati in un dialogo operativo.
      <br><br>
      E dunque, <strong>operativamente</strong>, ponendo davanti ai ragazzi frasi del tipo <i>"a = 0;"</i> oppure <i>"a = a + 1;"</i> oppure <i>"k = a + b;"</i>, ai ragazzi è richiesto che leggano <strong>in lingua italiana</strong> queste frasi nel modo seguente: <i>"scrivi zero nel contenitore a"</i>, oppure <i>"leggi a, aggiungi uno e il risultato dell'addizione scrivilo in a"</i>, oppure <i>"leggi a e leggi b, somma a e b, il risultato dell'addizione scrivilo in k"</i>. Abituando i ragazzi a questo tipo di <strong>traduzione simultanea</strong> dal linguaggio della macchina all'italiano, costruiamo, nel tempo, le strutture mentali necessarie alla comprensione della sintassi, ma soprattuto della semantica e dei nessi causali tra affermazioni ed effetti.
      <br><br>
      In questo approccio è implicita una premessa fondamentale: ciò che insegniamo agli studenti è ad <strong>"istruire una macchina"</strong>, ovvero ad <i>instaurare con la macchina un dialogo nella lingua che la macchina comprende</i>. Stiamo dando alla macchina una dignità nuova, quella di interlocutore dell'umano.
    </p>
  </div>
  <hr>
  <p class="smallfont" xmlns:cc="http://creativecommons.org/ns#" align="right">(C) 2025 Michele Iacobellis<br>(<i>name dot surname presso google mail dot com</i>)<br>This work is licensed under <a href="https://creativecommons.org/licenses/by-nc/4.0/?ref=chooser-v1" target="_blank" rel="license noopener noreferrer" style="display:inline-block;">CC BY-NC 4.0<img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/cc.svg?ref=chooser-v1" alt=""><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/by.svg?ref=chooser-v1" alt=""><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/nc.svg?ref=chooser-v1" alt=""></a></p> 
</body>
</html>
